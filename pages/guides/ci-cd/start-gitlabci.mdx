---
image: https://raw.githubusercontent.com/devops-journey-uz/assets/main/images/tutorials/ci-cd/gitlab-ci/banner.png
description: "Gitlab CI bilan CI/CD"
---

import { Callout } from "nextra/components";

# Gitlab CI bilan CI/CD

![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/banner.png)


## Kirish
**GitLab** - bu veb-ga asoslangan Git repository manageri va DevOps platformasi bo'lib, u dastruchilar o'rtasidagi hamkorlikni soddalashtiradi. U **GitLab CI** orqali versiyani boshqarish(version control), code review, issue tracking va **CI/CD**ni avtomatlashtirish kabi xususiyatlarni taklif etadi. GitLab CI bilan ishlab dasturchilar applicationlarni build qilish, testdan o'tkazish va deploymentni avtomatlashtirish uchun pipelinelarni belgilaydilar. Ushbu integratsiya jamoalarga yuqori sifatli dasturiy ta'minotni samarali va ishonchli yetkazib berish imkonini beradi.

Qisqa qilib aytganda Gitlab web-based git repository manager buni Githubga o'xshatish mumkin, Githubda hamma ishlagan bo'lishi kerak menimcha. Github asosan Open Source loyihalar uchundir private organizatsiylarda ham ishlash mumkin lekin Gitlabdek qulayliklar bo'lmaydi. Githubni o'z serverlaringizda o'rnatib,sozlab ishlata olmaysiz bu ba'zi bir tashkilotlar qonun-qoidalariga to'gri kelmaydi, ko'p tashkilotlar o'z loyiha kodlarini o'z serverlarida saqlashni xohlashdi bunda bizga Gitlab keladi. Siz Gitlabni o'zingizni serverlaringizda o'rnatib o'z Gitlab serveringizni sozlab be'malol ishlashingiz mumkin.

**Gitlab CI** bu Gitlabda loyihalarniga **CI/CD** pipelinelar yozish loyihalarni avtomatlashtirish bir nechta qulayliklarni beruvchi **CI/CD** tool hisoblanadi, **Gitlab CI**ni **Github Actions**ga o'xshatish mumkin.

Bugungi amaliyotimizda biz **Gitlab CI** strukturarsini va qanday CI/CD yozishni ko'ramiz amaliyot qismida esa docker containerlar bilan ishlaydigan birinchi sodda **CI/CD**'ni **Gitlab CI** yordamida yozamiz, keyin uni optimizatsiya qilish va kengaytirish ustida ishlaymiz, keyin esa **DEV, STAGE, PROD** environmentlar sozlab shunga moslab **Gitlab CI**'da **CI/CD**'lar yozamiz va buni kengaytirib boramiz. 

<Callout type="info" emoji="">
Ushbu amaliyotda biz global [**gitlab.com**](https://gitlab.com/) dan foydalanamiz bu self-hosted deploy qilingan gitlab bilan deyarli bir xil agar siz o'zingizning serveringizga self-hosted **Gitlab** o'rnatmoqchi bo'lsangiz quyidagi qo'llanmani ko'rib chiqing - [**Gitlab Server o'rnatish va sozlash**](https://devops-journey.uz/guides/ci-cd/gitlab-server)
</Callout>

Boshlanishiga keling bir kichik amaliyotdan boshalaymiz. Birinchi navbatda bitta gitlab repositoriya yaratib olamiz. **Create blank project** tanlab repositoriya ochish bo'limiga o'tamiz.
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/1.png)

Bu qismda repositoriyani nomini kiritib repositoriyani yaratib olamiz masalan **gitlab-cicd-examples**
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/2.png)
Repositoriyani xoxlagan IDE'yangizda yoki Gitlabning o'zining **WEB IDE**si orqali ochib olishingiz mumkin masalan menga ko'proq **WEB IDEA** qulayroq.
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/3.png)
Repositoriyamizda `.gitlab-ci.yml` fayl ochib olib uni gitlabga push qilamiz.

```yaml filename=".gitlab-ci.yml"
stages:
  - build
  - test
  - deploy

build_job:
  stage: build
  script:
    - echo "Building the project"
test_job:
  stage: test
  script:
    - echo "Running tests"

deploy_job:
  stage: deploy
  script:
    - echo "Deploying the application"
```

`gitlab-ci.yml` config file ochib yuqoridagi yaml configni kiritib gitlabga push qilganizdan keyin sizda joblar ishlab turganini ko'rishingiz mumkin.
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/4.png)

Joblarni ko'k ikonka ustiga bosib yoki jobs bo'limidan ko'rishingiz mumkin
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/5.png)
har bitta job ustiga bosib uning konsolini ochib jarayonlarni kuzatib borishingiz mumkin.
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/6.png)
Okey bizda barcha joblarimiz muvaffaqiyatli yakunlandi
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/8.png)

![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/7.png)

Keling endi bu qanday ishlagani nimaligini ko'rib chiqamiz.

`.gitlab-ci.yml` — bu **GitLab CI/CD** uchun konfiguratsiya fayli bo'lib, `pipeline`'ning ish tartibini belgilaydi. Fayl **YAML** formatida yoziladi va uning tuzilishi aniq tartibga rioya qiladi.  **Pipeline** — bu ketma-ket yoki parallel ravishda bajariladigan **job**lar to'plami. Har bir pipeline bosqichlardan iborat bo'lib, ular o'z navbatida job'ni o'z ichiga oladi.

`.gitlab-ci.yml` faylining asosiy printsipi

* Bosqichlar (`stages`) bir-birining ketidan ishlaydi.
* Job'lar qoidalar asosida bosqichlarda ishga tushadi.
* Buyruqlar (`script`) bajarilib, natijalar logga yoziladi.
* Artifacts va cache orqali natijalar yoki vaqtinchalik fayllar saqlanadi.
* Qoidalar (`rules`) yordamida job qaysi holatda ishlashi aniqlanadi.

Bu struktura har qanday pipeline'ni samarali va moslashuvchan qilish imkonini beradi.

## Struktura va asosiy elementlar

1. `stages`

Pipeline'dagi bosqichlar(stages) ro'yxatini belgilaydi. Har bir job qaysi bosqichda bajarilishini shu yerda ko'rsatilgan tartibga qarab aniqlaydi.

**Misol:**

```yaml filename=".gitlab-ci.yml"
stages:
  - build
  - test
  - deploy
```
Bu holatda, `build` bosqichi birinchi, undan keyin `test`, keyin esa `deploy` bajariladi.

2. `default`

Pipeline uchun `default` (standart) parametrlarni belgilaydi, masalan, `image`, `before_script`, yoki boshqa sozlamalar.

**Misol:**
```yaml filename=".gitlab-ci.yml"
stages:
  - build
  - test

default:
  image: python:3.9
  before_script:
    - pip install -r requirements.txt

build_job:
  stage: build
  script:
    - python setup.py build

test_job:
  stage: test
  script:
    - pytest tests/
```

3. `variables`

Global o'zgaruvchilarni aniqlaydi. Bu o'zgaruvchilar barcha jobs'larda ishlatiladi.

**Misol:**

```yaml filename=".gitlab-ci.yml"
variables:
  ENVIRONMENT: production
  TIMEOUT: 30
```
4. `jobs`
Job'lar pipeline'ning asosiy qismini tashkil qiladi va ularning tuzilishi quyidagicha:

```yaml filename=".gitlab-ci.yml"
stages:
  - build
  - test

build_job:
  stage: build
  script:
    - npm install
    - npm run build

test_job:
  stage: test
  script:
    - npm run test
```

**Job elementlari:**

* `job_name`: Jobning nomi. Bu foydalanuvchi tomonidan erkin belgilanadi.
* `stage`: Job qaysi bosqichda bajarilishini belgilaydi. stages bo'limida aniqlangan bosqichlardan birini tanlash kerak.
* `script`: Jobda bajariladigan buyruqlar ro'yxati. Bu buyruqlar ketma-ket bajariladi.
* `variables`: Job uchun maxsus o'zgaruvchilar. Global o'zgaruvchilarni ustiga yozib yuborishi mumkin.
* `rules`: Jobni bajarish qoidalarini belgilaydi (`if`, `changes`, `when`).
* `tags`: Runner'larni filtrlash uchun ishlatiladi. Faqat belgilangan teglar mos keladigan Runner'larda ishga tushadi.
* `artifacts`: Job natijalarini saqlaydi. Keyingi bosqichlarda foydalanish yoki yuklab olish uchun.
* `cache`: Oraliq natijalarni saqlash va qayta foydalanishni tezlashtiradi.


5. `before_script` va `after_script`

Job bajarilishidan oldin yoki keyin avtomatik ishlaydigan buyruqlarni belgilaydi.

**Misol:**

```yaml filename=".gitlab-ci.yml"
before_script:
  - echo "Setting up environment"

after_script:
  - echo "Cleaning up"
```

`image` - Joblar uchun Docker image belgilaydi. Agar pipeline Docker environmentda ishlasa, bu juda muhim.
Agar jobni bajarish uchun maxsus muhit kerak bo'lsa, masalan, Python, Node.js yoki boshqa texnologiyalar uchun tayyor Docker image ishlatiladi.
```yaml filename=".gitlab-ci.yml" /image/
stages:
  - test

test_job:
  stage: test
  image: python:3.9
  script:
    - pip install -r requirements.txt
    - pytest tests/
```

`services` - Job davomida qo'shimcha servicelar kerak bo'lsa, masalan, ma'lumotlar bazasi yoki kesh tizimi.
**Misol:**

```yaml filename=".gitlab-ci.yml" /services/
stages:
  - test

test_with_db:
  stage: test
  image: node:14
  services:
    - postgres:13
  variables:
    POSTGRES_DB: testdb
    POSTGRES_USER: user
    POSTGRES_PASSWORD: password
  script:
    - npm install
    - npm test
```

`dependencies` - Jobning oldingi job natijalaridan foydalanishini ta'minlaydi.

**Misol:**

```yaml filename=".gitlab-ci.yml" /dependencies/
stages:
  - build
  - test

build_job:
  stage: build
  script:
    - mkdir build
    - echo "build artifact" > build/artifact.txt
  artifacts:
    paths:
      - build/

test_job:
  stage: test
  script:
    - cat build/artifact.txt
  dependencies:
    - build_job
```

`rules` - Pipeline'ni optimallashtirish va faqat kerakli holatlarda jobni ishlatish uchun ishlatiladi. Jobni qachon va qaysi sharoitda bajarilishini belgilaydi.

**Misol:**

```yaml filename=".gitlab-ci.yml" /rules/
stages:
  - deploy

deploy_job:
  stage: deploy
  script:
    - echo "Deploying to production"
  rules:
    - if: '$CI_COMMIT_BRANCH == "main"'
      when: on_success
    - if: '$CI_PIPELINE_SOURCE == "merge_request_event"'
      when: never
```

## Pipeline Dizayni

Pipeline dizaynining asosiy maqsadi: jarayonlarni avtomatlashtirish, vaqtni optimallashtirish, va resurslardan samarali foydalanishni ta'minlash. Quyida stagelar, parallel joblar, triggerlar, va dependencylarni sozlash haqida ko'rib chiqamiz.

**Bosqichlar (Stages)**
Pipeline bosqichlarga bo'linadi, bu jarayonlarni tartibga solishga yordam beradi. Har bir bosqich ma'lum bir vazifani bajaradi:

**Masalan:**

* `build`: dastur kodini build qilish.
* `test`: avtomatlashtirilgan testlarni bajarish.
* `deploy`: dastur yoki serviceni deploy qilish.

**Misol:**
```yaml filename=".gitlab-ci.yml"
stages:
  - build
  - test
  - deploy

# Build bosqichi
maven_build:
  stage: build
  script:
    - echo "Building the project..."
    - mvn clean package
  artifacts:
    paths:
      - target/*.jar
    expire_in: 1 week

# Test bosqichi
unit_tests:
  stage: test
  script:
    - echo "Running unit tests..."
    - mvn test

integration_tests:
  stage: test
  script:
    - echo "Running integration tests..."
    - mvn verify

# Deploy bosqichi
deploy_to_production:
  stage: deploy
  script:
    - echo "Deploying to production..."
    - scp target/*.jar user@production:/opt/app/
    - ssh user@production "systemctl restart app.service"
```
**Parallel Joblar**
Parallel joblar bir xil bosqichdagi vazifalarni bir vaqtning o'zida bajarishga imkon beradi. Bu katta hajmli jarayonlarni tezlashtirishga yordam beradi.

```yaml filename=".gitlab-ci.yml" {6-13}
stages:
  - test

parallel_tests:
  stage: test
  parallel:
    matrix:
      - TEST_ENV: "linux"
      - TEST_ENV: "windows"
      - TEST_ENV: "macos"
  script:
    - echo "Testing in $TEST_ENV environment..."
    - npm test
```
Yuqorida Testlar Linux, Windows va MacOS muhitlarida bir vaqtning o'zida bajariladi.

**Triggerlar**
Triggerlar pipeline jarayonlarini boshlash usullari:

* **Manual trigger:** Qo'lda ishga tushiriladi, odatda keyingi bosqichni tekshirish yoki monitoring talab qilinganda ishlatiladi.
* **Scheduled trigger:** Ma'lum vaqt oralig'ida avtomatik ishga tushiriladi (masalan, har kuni kechasi).
* **Triggered jobs:** Bir job yoki boshqa pipeline tomonidan chaqiriladi.

**Misol: Manual trigger**

```yaml filename=".gitlab-ci.yml" {6}
deploy_to_staging:
  stage: deploy
  script:
    - echo "Deploying to staging..."
    - scp app.jar user@staging:/opt/app/
  when: manual
```

**Misol: Scheduled Trigger**

```yaml filename=".gitlab-ci.yml" {7}"
nightly_build:
  stage: build
  script:
    - echo "Starting nightly build..."
    - mvn clean package
  only:
    - schedules
```

**Dependency**

Job'lar orasidagi bog'liqlikni sozlash uchun `needs` parametridan foydalaniladi.

Masalan bu konfiguratsiyada `build_job` tugaganidan keyin `test_job` va undan keyin esa `deploy_job` ishlashnini belgilaydi.

```yaml filename=".gitlab-ci.yml" {12-13,21-22}
build_job:
  stage: build
  script:
    - echo "Building application..."
    - mvn clean package

test_job:
  stage: test
  script:
    - echo "Running tests..."
    - mvn test
  needs:
    - build_job

deploy_job:
  stage: deploy
  script:
    - echo "Deploying application..."
    - scp target/*.jar user@production:/opt/app/
    - ssh user@production "systemctl restart app.service"
  needs:
    - test_job
```
Yuqorida `build_job` dastlab ishga tushadi keyin `test_job` faqat `build_job` muvaffaqiyatli tugaganidan keyin boshlanadi, `deploy_job` esa testlar tugallangandan so'ng ishga tushadi.

## Environment va secretlarni boshqarish

GitLab'da environment va secrets bilan ishlash, xavfsizlik va konfiguratsiya boshqaruvi uchun juda muhim. Quyida, ularni qanday boshqarish va ishlatish bo'yicha real-case misollar bilan tushuntirib beraman.

**Environment Variablelar** - bu pipeline davomida foydalaniladigan qiymatlar bo'lib, ular yashirin(protected) yoki umumiy bo'lishi mumkin.

GitLab'da o'zgaruvchilar ikki asosiy turga bo'linadi:

* **Protected Variablelar:** Faqat protected branchlarda (masalan, **main** yoki **production**) uchun ishlaydi.
* **Umumiy Variablelar:** Har qanday branch yoki environment uchun foydalaniladi.

GitLab'da secrets bilan ishlash maxfiy ma'lumotlarni boshqarish va ulardan xavfsiz foydalanishni ta'minlaydi. Secrets uchun bir nechta integratsiya usullari mavjud: **Vault, Kubernetes Secrets, GitLab Secrets** va boshqalar.

<Callout type="info" emoji="">
Secretlarni saqlashda Gitlab Secretsdan ko'ra [**Hashicorp Vault**](https://www.vaultproject.io/) tavsiya qilinadi!!!
</Callout>

Misol uchun Gitlab Secretsda ssh-keyni saqlab quyidagicha ishlatish mumkin. 

**-> Repositoriya -> Settings -> CI/CD -> Variables -> Add variable** ga o'tib key va valueni yozib sqalab ishlata olamiz

![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/9.png)
---------------
Bu yerdan  `Add variable`
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/10.png)
--------------
Key va Valueni yozamiz
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/11.png)

Keyin esa `.gitlab-ci.yml` da quyidagicha ishlatish mumkin.

```yaml filename=".gitlab-ci.yml"
stages:
  - deploy

deploy_job:
  stage: deploy
  script:
    - echo "$SSH_PRIVATE_KEY" > ~/.ssh/id_rsa
    - chmod 600 ~/.ssh/id_rsa
    - ssh -T git@example.com
```

## CI/CD amaliyot Docker bilan

<Callout type="info" emoji="">
Amaliyotda uchun quyidagi repositoriyada kodlarni ishlatamiz [**gitlab.com/devops-journey**](https://gitlab.com/ismoilovdev/devops-journey) **Gitlab CI** namuna fayllarni [**ismoilovdevml/devops-tools**](https://github.com/ismoilovdevml/devops-tools/tree/master/Gitlab)dan topishingiz mumkin.
</Callout>


CI/CD amaliyot quyidagicha ishlaydi faqat `main` branchga commit bo'lganda avtomatik ishga tushadi va loyihani build qilib Docker image yasaydi va uni Gitlab container registryga push qiladi va deploy bosqichida server ssh credentialslari bilan serverga kirib gitlab registrydan docker imageni pull qilib uni ishga tushiradi.

Birinchi navbatda kerakli variablelarni Gitlab CI/CD variablesga joylashimiz kerak bo'ladi, undan oldin esa serverga docker o'rnatib ssh sozlashimiz kerak bo'ladi.

Serverga Docker o'rnatish uchun quyidagi qo'llanmadan foydalanashingiz mumkin - [**Linux serverlarga Docker o'rnatish**](https://devops-journey.uz/guides/konteyner/docker-ornatish)

Biz yozgan CI/CD serverga ssh bilan krib ishlaydigan bosqichi bor shuning uchun serverimizda ssh key yaratib uni sozlab olishimiz kerak bo'ladi.

Serverga kirib sshkey generatsiya qilib olamiz. `ssh-keygen` buyrug'ini kiritib hammasiga **ENTER** bosib o'tamiz. 
```bash
ssh-keygen
```
SSH directoriyaga kirib ko'ramiz, bizda `id_rsa`(private key) va `id_rsa.pub` public key va `authorized_keys` bo'lishi kerak agar `authorized_key` bo'lmasa yaratib olish kerak.

```bash
cd ~/.ssh/
ls
```
Public keyni(`id_rsa.pub`) `authorized_key`ga qo'shib qo'yamiz.

```bash
cat id_rsa.pub >> authorized_keys 
```
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/15.png)

Private key(`id_rsa`) ni cat qilib ochib uni copy qilib olamiz uni Gitlab CI/CD variablega qo'shismiz kerak bo'ladi.

```bash
cat id_rsa
```
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/16.png)


CI/CD ishlashi uchun kerak bo'lgan secretlarni Gitlab CI/CD variablega qo'shishimiz kerak bo'ladi.

**-> Repositoriya -> Settings -> CI/CD -> Variables -> Add variable** ga o'tib key va valueni saqlaymiz.

`.gitlab-ci.yml` dagi `SSH_HOST` variabelni qo'shamiz unga serverimiz IP sini berishim kerak bo'ladi.

![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/17.png)
------

`SSH_USER`ga esa serverimizdagi userni kiritamiz uni quyidagi buyruq bilan aniqlash mumkin.

```bash
whoami
```
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/18.png)
-----
`SSH_PRIVATE_KEY`ga `id_rsa` keyni qo'yamiz.

![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/19.png)

Bizda quyidagi CI/CD variablelar bo'lishi kerak
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/20.png)


**DevOps Journey** loyihasi repositoriyasiga `.gitlab-ci.yml` fayl ochamiz va quyidagicha gitlab ci/cd yozamiz.

```yaml filename=".gitlab-ci.yml"
stages:
  - build_and_push
  - deploy

variables:
  IMAGE_NAME: devops-journey
  CONTAINER_NAME: devops-journey
  PORT: "3000:3000"
  REPO_NAME: $CI_PROJECT_PATH
  REGISTRY: "registry.gitlab.com"

build_and_push:
  stage: build_and_push
  image: docker:stable
  services:
    - docker:dind
  before_script:
    - docker login -u $CI_REGISTRY_USER -p $CI_REGISTRY_PASSWORD $CI_REGISTRY
  script:
    - docker build -t $REGISTRY/$REPO_NAME/$IMAGE_NAME:$CI_COMMIT_SHA .
    - docker push $REGISTRY/$REPO_NAME/$IMAGE_NAME:$CI_COMMIT_SHA
  rules:
    - if: '$CI_COMMIT_BRANCH == "main"'

deploy:
  stage: deploy
  image: alpine:latest
  before_script:
    - apk add --update --no-cache openssh-client
  script:
    - mkdir -p ~/.ssh
    - echo "$SSH_PRIVATE_KEY" > ~/.ssh/id_rsa
    - chmod 600 ~/.ssh/id_rsa
    - ssh-keyscan -H $SSH_HOST >> ~/.ssh/known_hosts
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "echo "$CI_JOB_TOKEN" | docker login -u gitlab-ci-token --password-stdin $CI_REGISTRY"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker pull $REGISTRY/$REPO_NAME/$IMAGE_NAME:$CI_COMMIT_SHA"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker stop $CONTAINER_NAME || true"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker rm $CONTAINER_NAME || true"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker run -d --name $CONTAINER_NAME -p $PORT $REGISTRY/$REPO_NAME/$IMAGE_NAME:$CI_COMMIT_SHA"
    
  rules:
    - if: '$CI_COMMIT_BRANCH == "main"'
```

Bu konfiguratsiyani qo'shib main branchga push qilamiz.

Joblar bo'limga o'tsak joblar statusini ko'rishimiz mumkin.
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/12.png)

Okey bizda **Gitlab CI/CD** muvaffaqiyatli ishladi.

-------
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/13.png)

Keling endi serverdan buni tekshirib ko'ramiz qani CI/CD to'gri ishlaganmikin ))
![gitlab-ci](https://raw.githubusercontent.com/devops-journey-uz/assets/main/images/tutorials/ci-cd/gitlab-ci/14.png)

Okey serverda container chiki chiki ishlab turmoqda hammasi zo'r (***rasm ustiga bosilganda kattalashadi***)


Keling endi bu qandya ishlaganini tushuntirib beraman.

CI/CD 2ta stagedan iborat bo'lib bular `build_and_push` va `deploy`

`build_and_push` bu Docker imageni build qilib va uni Container registyrga pushg qilish vazifasini bajaradi.

`deploy` esa `build_and_push`da build bo';gan imageni serverda ishga tushirib beradi.

```yaml filename=".gitlab-ci.yml"
stages:
  - build_and_push
  - deploy
```

Variables bo'limida quyidagi variablelar bor, bu global variablelar hisoblanadi.

```yaml filename=".gitlab-ci.yml"
variables:
  IMAGE_NAME: devops-journey
  CONTAINER_NAME: devops-journey
  PORT: "3000:3000"
  REPO_NAME: $CI_PROJECT_PATH
  REGISTRY: "registry.gitlab.com"
```

* `IMAGE_NAME` Build qilingan Docker image nomi.
* `CONTAINER_NAM`E Docker konteyner nomi.
* `PORT` Docker konteyner ichki va tashqi portini boglaydi (masalan, 3000 portni 3000 port bilan biriktiradi).
* `REPO_NAME` Hozirgi GitLab loyihasining yo'li(path) (masalan, group/project).
* `REGISTRY` Docker Registryning URL manzili.

Keling `build_and_push` stageni ko'rib chiqamiz.

```yaml filename=".gitlab-ci.yml"
build_and_push:
  stage: build_and_push
  image: docker:stable
  services:
    - docker:dind
```
Ushbu bosqichni bajarishda Docker CLI mavjud bo'lgan `docker:stable` docker imagedan foydalanilgan va `services` sifadida `docker:dind` Docker daemon (docker-in-docker) ishlatiladi.

```yaml filename=".gitlab-ci.yml"
before_script:
  - docker login -u $CI_REGISTRY_USER -p $CI_REGISTRY_PASSWORD $CI_REGISTRY
```
`before_script`da global variablelardan foydalagangan holda Container registryga login qilib kirish jarayoni yozilgan.

```yaml filename=".gitlab-ci.yml"
script:
  - docker build -t $REGISTRY/$REPO_NAME/$IMAGE_NAME:$CI_COMMIT_SHA .
  - docker push $REGISTRY/$REPO_NAME/$IMAGE_NAME:$CI_COMMIT_SHA
```

`script`da docker build buyruq yordamida docker image build qiladi va `$CI_COMMIT_SHA` unique key bilan teg qilib ikkinchi buyruqda variabledagi Container registryga imageni push qiladi.

```yaml filename=".gitlab-ci.yml"
rules:
  - if: '$CI_COMMIT_BRANCH == "main"'
```
Bu `rules` qismi esa qachon ishga tushishini bildiradi bu holda `main` branhchga commit bo'lganda `build_and_push` stage ishga tushadi.

Keling endi `deploy` stageni ko'rib chiqamiz.

```yaml filename=".gitlab-ci.yml"
deploy:
  stage: deploy
  image: alpine:latest
```
Bu qismda stage va undan qaysi imagedan foydalanish belgilangan bu holda eng yengil Linux distributivi `alpine:latest` docker image ishlatiladi.

```yaml filename=".gitlab-ci.yml"
before_script:
  - apk add --update --no-cache openssh-client
```
`before_script`da `alpine:latest` docker imagega ssh bilan ishlash uchun kerakli paketlar o'rnatiladi.

```yaml filename=".gitlab-ci.yml"
script:
  - mkdir -p ~/.ssh
  - echo "$SSH_PRIVATE_KEY" > ~/.ssh/id_rsa
  - chmod 600 ~/.ssh/id_rsa
  - ssh-keyscan -H $SSH_HOST >> ~/.ssh/known_hosts
```
`script` qismida Gitlab CI/CD variablesga qo'yilgan `SSH_PRIVATE_KEY` dan foydalanib ssh-keyni ulanish uchun solab kerakli permissionlarni beradi.


```yaml filename=".gitlab-ci.yml"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "echo "$CI_JOB_TOKEN" | docker login -u gitlab-ci-token --password-stdin $CI_REGISTRY"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker pull $REGISTRY/$REPO_NAME/$IMAGE_NAME:$CI_COMMIT_SHA"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker stop $CONTAINER_NAME || true"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker rm $CONTAINER_NAME || true"
    - ssh -i ~/.ssh/id_rsa -o StrictHostKeyChecking=no $SSH_USER@$SSH_HOST "docker run -d --name $CONTAINER_NAME -p $PORT $REGISTRY/$REPO_NAME/$IMAGE_NAME:$CI_COMMIT_SHA"
```

Yuqoridagi buyruqlar ssh bilan serverga kirib quyidagi ketma ketlikda ishga tushadi, birinchi bo'lib `docker login` qilib Container Registryga authentikatsiya qilib kiradi keyin esa `docker pull` bilan  `build_and_push` stageda build bo'lgan va unique tag qilingan docker imageni pull qilib oladi va shu nom bilan ishlab turgan docker imageni to'xtatib/o'chirib yangi docker pull qilib olgan docker imageni global variableda berilgan port container nomi va aniq belgilangan imageni ishga tushiradi, qarabsiznki sizning applicationchangiz ishlab turibdi :)

```yaml filename=".gitlab-ci.yml"
rules:
  - if: '$CI_COMMIT_BRANCH == "main"'
```
Bu `rules` esa qachon `deploy` job ishga tushishini bildiradi bu holdat `main` branchga push bo'lganida avtomatik ishlaydi.



<Callout type="info" emoji="">
Vazifa: Endi esa qizga qiziq bir vazifa beraman :)

Vazifa shundan iboratki shu pipelinedan foydalanib endi siz muliple environment uchun Gitlab CI/CD yozishingiz kerak bo'ladi. Kichik yordam: `main`(production), `dev`(development), `stage`(staging) branchlar qiling va bitta umumiy `.gitlab-ci.yml` yozinng va branchlarga rule yozib chiqing masalan `main` branchda o'zgarish bo'lganda production serverlarga `main` branchdagi kodlarni ishga tushirsin va buyo'gi o'zingizning fantaziyangizga bo'gliq :)
</Callout>


## Qo'shimcha
<Callout type="info" emoji="">

Qo'shimcha Resurslar
 * [**Gitlab Server o'rnatish va sozlash**](https://devops-journey.uz/guides/ci-cd/gitlab-server)
 * [**Gitlab CI | Releaselar va Integrationlar**](https://devops-journey.uz/guides/ci-cd/gitlab-ci-release-integrations)
 * [**Github Actions bilan Flutter CI/CD**](https://devops-journey.uz/guides/ci-cd/flutter-github-action)
 * [**Github Actions CI/CD**](https://devops-journey.uz/guides/ci-cd/github-actions-ci-cd)
 * [**Linux Serverlarga Jenkins o'rnatish**](https://devops-journey.uz/guides/ci-cd/jenkins-ornatish)
 * [**Koddan Servergacha: Jenkins bilan Docker CI/CD va Discord bilan integratsiya**](https://devops-journey.uz/guides/ci-cd/jenkins-docker-ci-cd)
 * [**Kubernetes CI/CD | GitHub Actions + Argo CD | GitOps**](https://devops-journey.uz/guides/ci-cd/github-actions-argocd-cicd)

**Sana:** 2024.12.02(2024-yil 2-dekabr)

**Oxirgi yangilanish:** 2024.12.02(2024-yil 3-dekabr)

**Muallif: Otabek Ismoilov**

| [Telegram](https://t.me/Otabek_Ismoilov) | [GitHub](https://github.com/ismoilovdevml) | [LinkedIn](https://www.linkedin.com/in/otabek-ismoilov/) |
| - | - | - |

</Callout>